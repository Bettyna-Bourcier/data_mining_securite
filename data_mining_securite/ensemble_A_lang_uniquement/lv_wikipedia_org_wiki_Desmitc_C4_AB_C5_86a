Desmitcīņa ir vieglatlētikas disciplīna, kas sastāv no desmit vieglatlētikas disciplīnām. Sacensības notiek divas dienas pēc kārtas un uzvarētājus nosaka, vērtējot sniegumu visās desmit disciplīnās. Sniegumu vērtē pēc punktu sistēmas katrā disciplīnā, nevis ieņemtās vietas.[1] Desmitcīņā parasti piedalās tikai vīrieši, bet sievietes sacenšas septiņcīņā.
Tradicionāli par "Pasaules spēcīgāko atlētu" tiek atzīts desmitcīņas uzvarētājs. Tas iesakās, kad Zviedrijas karalis Gustavs V teica Džimam Torpam pēc uzvaras 1912. gada Olimpiskajās spēlēs, "Jūs, ser, esat pasaules spēcīgākais atlēts".[2] Šībrīža titula īpašnieks ir ASV sportists Eštons Ītons.
Modernajā sacensību formātā ir iekļautas vieglatlētikas disciplīnas, kas pārbauda dalībnieku spēku, ātrumu un izturību. Katrā no divām sacensību dienām paredzētas 2 disciplīnas. Pirmajā dienā uzsvars ir uz ātrumu, eksplozīvo spēku un lēkšanu, otrajā dienā uzsvars ir uz tehniku un izturību.

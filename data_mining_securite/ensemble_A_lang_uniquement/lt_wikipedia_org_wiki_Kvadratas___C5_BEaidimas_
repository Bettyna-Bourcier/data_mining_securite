Kvadratas – komandinis sportinis žaidimas, kuriame komandos bando išmušti viena kitos žaidėjus kamuoliais. Turi daugybę skirtingų variantų.
Lietuvoje paplitęs bulgariškas kvadratas (angl. Nationball, angl. People’s Ball). Dažniausiai žaidžiamas žaidimas pradinėse klasėse. Kiekviena aikštelė turi 2 galines linijas, 2 šonines linijas ir vieną bendrą vidurio liniją. Žaidžiama tinklinio kamuoliu. Kamuolys žaidimui tinkamas jeigu krisdamas iš 2 m aukščio atšoka nuo grindų 1 m. Komandos sudėtis – 10 žaidėjų ir 2 atsarginiai. Mišrios komandos sudėtis – 5 mergaitės, 5 berniukai ir 2 atsarginiai žaidėjai. Visi „iškirsti“ žaidėjai turi stovėti užkvadratyje ir dalyvauti žaidime. Laimi ta komanda, kuri iškerta visus priešininkų žaidėjus arba iškerta jų daugiau per numatytą laiko tarpą.
Japoniškas kvadratas skiriasi nuo bendrojo kvadrato tuo, kad dauguma taisyklių nėra kituose žaidimo variantuose. Pavyzdžiui: žingsnių skaičius, kurį žaidėjas, turėdamas kamuolį, gali padaryti, yra ribotas. Žaidžiama vienu kamuoliu. Taip pat kamuolio tipas yra kitoks, palyginus su dažniausiai naudojamu Šiaurės Amerikoje.
Prieš žaidimo pradžią kamuoliai išrikiuojami ant centrinės linijos, kuri žymi komandų zonų ribas. Nuskambėjus švilpukui abiejų komandų žaidėjai bėga prie linijos ir griebia kamuolius. Žaidėjai turintys kamuolius turi atsitraukti nuo vidurinės linijos ir gali pradėti kirsti priešininkų komandos narius. Laimi komanda greičiau iškirtusi visus priešininkus.


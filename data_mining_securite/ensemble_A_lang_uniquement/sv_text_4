Scenen[redigera | redigera wikitext]
Det här året satt scenen och Green room ihop istället för att vara separerade från varandra. Själva scenen var delad i två delar
 där en del hade LED-ytor för rörligt innehåll och den andra delen byggde på ljuseffekter. I deltävlingarna och Andra chansen befann
 sig Green room på en fyra meter hög ställning som sammankopplades med scenen med en trappa. I finalen var dock Green room flyttat
 till en platta mitt i arenan. Scenografin skapades av scenograferna Viktor Brattström och Frida Arvidsson, vilka även kommer att skapa ESC-scenen i Stockholm i maj.

Urvalsjuryn[redigera | redigera wikitext]
Den jury som valde ut halva startfältet i årets tävling bestod av totalt 17 personer: 10 män och 7 kvinnor i åldrarna 18-64 år. 
Juryns medelålder var 34 år. Juryn representerades till hälften av personer som arbetar inom eller med musikbranschen (yrken som dansare, artistansvarig, musikredaktör och program/musikchef)
 och till hälften av intressenter av tävlingen (med yrken som ingenjör/bloggare, lärare, konsult och studerande). Likt föregående år satt MTG Radios musikchef Robert Sehlberg samt SBS Radios programchef Rickard Keilor med i juryn.

Anna Books diskvalificering från tävlingen[redigera | redigera wikitext]
Den 4 februari 2016 höll programmets exekutiva producent Christer Björkman en presskonferens där han meddelade att Sveriges Television hade tvingats
 diskvalificera Anna Books bidrag "Himmel för två" då detta bidrag redan hade publicerats på en publik plattform två år tidigare. Därmed bröt låten
 mot såväl Sveriges Televisions melodifestivalsregelverk som den Europeiska radio- och TV-unionens regelverk för Eurovision Song Contest.
 Det finns nämligen en paragraf i dessa regelverk som talar om att låtar som ska tävla måste vara nyskrivna och aldrig tidigare publicerade före den 1 september året innan, i det här fallet år 2015.

Under presskonferensen sade Christer Björkman att Sveriges Television hade som ambition att Anna Book skulle kunna medverka som gästartist och att en 
förfrågan hade skickats till artisten. Dagen därpå meddelade Anna Book att hon hade accepterat denna förfrågan.[4] Hon framförde därefter låten som en mellanakt i första deltävlingen i Göteborg.

Andra chansen sändes från Halmstad Arena i Halmstad den 5 mars. Gina Dirawi, Ola Salo och Peter Jöback var programledare för sändningen.

Momentet innebar att de åtta bidrag som i deltävlingarna placerade sig på tredje respektive fjärde plats i deltävlingarna tävlade om fyra platser i finalen.
 I likhet med de senaste årens tävlingar tog momentet plats i en arena lördagen mellan fjärde deltävlingen och finalen, och bidragen framfördes live istället för att visa bandade inslag.
 Till skillnad mot deltävlingarna möttes bidragen denna gång i dueller, där vinnaren i varje duell gick direkt till finalen. Sveriges Television har utifrån vilka bidrag som tog sig vidare
 till momentet beslutat vilka av dessa bidrag som ska möta varandra i duellerna.[29][35] Tittarna hade all makt att rösta fram vinnarna och detta skedde genom telefon-, SMS- och applikationsröstning.

När varje duell startade tävlade bidragen antingen med startnummer 1 eller startnummer 2 och hade tilldelade telefonnummer som syntes hela tiden i bild så länge duellen pågick.
 Efter att bägge bidragen i duellen hade framförts genomfördes en snabbrepris varpå telefonslussarna avslutades. Först efter att alla duellerna var avslutade redovisades resultaten.
ändes från Friends Arena i Stockholm, lördagen den 12 mars. Gina Dirawi och William Spetz var programledare för sändningen.

I finalen tävlade 12 bidrag om segern. Åtta av dessa röstades vidare direkt från deltävlingarna, medan övriga fyra skickades
 vidare av tittarna från uppsamlingsheatet Andra chansen. Resultatet avgjordes av 11 europeiska jurygrupper samt procentuell telefonröstning,
 som vardera delade ut 473 poäng till bidragen. Varje jurygrupp delade ut poängen 1, 2, 4, 6, 8, 10 och 12 poäng medan tittarnas poäng fördelades procentuellt utifrån hur många tittarröster 
 varje bidrag fått. Om ett bidrag exempelvis fick 10 procent av tittarnas röster så skulle det också få 10 procent av tittarnas 473 poäng, poäng som avrundades uppåt. Likt övriga
 sändningar skedde tittarnas röstning genom telefon-, SMS- och applikationsröstning.

De röstande juryländerna med tillhörande poängpresentatörer meddelades av Sveriges Television den 10 mars.
Criccetius lusus sive pila clavaria sive ludus baculi et pilae (Anglice cricket) est ludus athleticus plerumque visus in Britannia et nationibus olim in Imperio suo.
Pilae Clavariae lusum duae turmae XI hominum ludunt. Ea turma vincit, quae plurimos cursus in sua parte lusi (Anglice: innings) attingit. Cursus attingere potest solum turma quae pilam clava ferit. Duo ex turma homines clavantes (qui "clavatores" vocantur) stationes alternant post quasque sex pilae iaculationes. Si pila ex agro volat, 6 cursus attinguntur; si tamen pila ex agro volvit, 4 tantum cursus attinguntur. Turma, quae pilam iaculat, clavatorem alterae turmae eicere conatur pilam tali modo iactando ut percutiat tres palos in humo fixos qui "wicket" dicuntur. Si decimus clavator eiectus est, pars lusi finitur, et turma quae clavabat in parte secunda pilam iactat.


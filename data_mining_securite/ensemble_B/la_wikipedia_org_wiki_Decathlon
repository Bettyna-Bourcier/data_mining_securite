Decathlon, (-i n)[1] est ars athletica multigenera, quo athletae decem ludis gymnicis campestribus, duobus continuis diebus, certant. Ex tribus saltibus (saltus in longitudinem, saltus in altum, saltus perticarius), tribus iactibus (iactus globi, iactus disci, iaculatio), duobus cursibus brevibus (100 et 400 metrorum), uno cursu mediae distantiae (1â€‰500 metrorum), atque uno cursu impedimentorum (110 metrorum) constat.
Viri decathlo in ludis Olympicis hodiernis inde ab Olympiis anni 1912 certant. Mulieres rarius decathlo certant; certamen multigenerum principale muliebre est heptathlon.




Trišuolis - lengvosios atletikos rungtis. Atlikdamas trišuolį, sportininkas įsibėgėja bėgimo takeliu iki specialios žymės (atsispyrimo lentos), nuo kurios matuojamas šuolio ilgis. Atsispyręs nuo jos, sportininkas daro vieną šuolį koja, kuria atsispyrė, antrą šuolį (žingsnį) - nusileisdamas ant priešingos kojos ir trečią šuolį į smėlio dėžę, nusileisdamas ant abiejų kojų.
Trišuolis buvo įtrauktas į Olimpines žaidynes, pirmą kartą jas pažymint 1896 m., nors tada trišuolio struktūra skyrėsi nuo dabartinės (pirmi du šuoliai buvo viena koja). 1996 m. įtraukta moterų trišuolio rungtis.
Trišuolio atlikimui svarbus greitis, jėga, ritmas ir ištvermė, tačiau čių savybių trūkumą gali kompensuoti gerai įsisavinta technika.
Dabartiniai trišuolio pasaulio rekordininkai: anglas Jonathan Edwards - 18,29 m, 1995 m. bei ukrainietė Inessa Kravets - 15,50 m, 1995 m. Lietuvos rekordai: vyrų - Audrius Raizgys - 17,29 m, 1995[1], moterų Dovilė Dzindzaletaitė - 14,17 m, 2012 m.[2].

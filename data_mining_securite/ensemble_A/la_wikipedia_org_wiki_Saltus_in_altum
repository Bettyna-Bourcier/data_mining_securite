Saltus in altum[1][2][3] est e ludis gymnicis campestribus unus, quo athleta assulam ita transilire conatur, ne assula decidat. Assula certamine incipienti certae altitudini ponitur, et deinde gradatim altius attollitur, donec aut unicus tantum athleta eam transilire potest, aut victor alio modo decernitur. Saltu in ludis Olympicis hodiernis inde a primis Olympiis anni 1896 certatur.


Assula pilae apposita
Athletae hodierni assulam praeceps transiliunt
Athleta et torus, in quem deciditur assulā sive superatā sive demissā


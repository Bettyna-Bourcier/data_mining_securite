Iactus disci[1][2] est e ludis gymnicis campestribus unus, quo discus rotundus quam longissime icitur. Decretum est, ut in certaminibus hodiernis discus virorum pondere duorum chiliogrammatum et diametro 21,9 centimetrorum sit; in certaminibus autem feminarum pondere unius chiliogrammatis et diametro 18,0 centimetrorum. Disci ex pluribus materiis confici potest: ut puta e plastica, ligno, fibra vitrea, et metallo. Plerumque margo extremus et medulla conficuntur e metallo. Iactu disci in ludis Olympicis hodiernis inde a primis Olympiis anni 1896 certatur.
Notissima est Discopolos statua a Myrone sculptore Graeco sculpta, quae ipsa non servata est, sed multa exemplaria Romana supersunt.


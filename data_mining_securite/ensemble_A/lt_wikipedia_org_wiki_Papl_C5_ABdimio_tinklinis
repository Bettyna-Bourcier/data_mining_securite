Paplūdimio tinklinis - komandinė olimpinė sporto šaka, žaidžiama atviroje erdvėje ant smėlio. Kaip ir klasikiniame salės tinklinyje paplūdimio tinklinio žaidime rungiasi dvi komandos po du žaidėjus. Taškas pelnomas tuomet kai priešininkai nesugeba atmušti kamuolio ir šis nusileidžia ant žemės.
Paplūdimio tinklinio žaidimas buvo sukurtas Šiaurės Amerikoje, Pietų Kalifornijoje.
Prieš išpopuliarėjant Pietų Kalifornijos valstijoje, pirmosios paplūdimio tinklinio varžybos buvo užfiksuotos Waikiki paplūdimyje Havajų salose. Ši sporto šaka iš pradžių buvo nuotaikingu užsiėmimu buriuotojams, kai vandenyne nurimdavo bangos. 1920 m. buvo atitverta pirmoji paplūdimio tinklinio aikštelė, o kiek vėliau buvo pakabintas tinklas, kuris skiria dvi komandas skirtingose aikštelės pusėse. Pirmieji privatūs paplūdimio tinklinio klubai buvo įsteigti 1922 m. Santa Monikoje.
Paplūdimio tinklinio komandas iš pradžių sudarė po šešis žaidėjus, vėliau dviejų komandos žaidėjų standartas buvo sukurtas 1930 m. Paul "Pablo" Johnson, paplūdimio tinklinio žaidėjo. Europoje paplūdimio tinklinis pradėtas žaisti nuo 1930 m.
Pagrindinės paplūdimio tinklinio taisyklės panašios į klasikinio tinklinio taisykles. Taškai pelnomi mušant į priešininkų aikštelės pusę, jos ribose, permušant kamuolį trimis lietimais. Tašką pelno komanda, kurios priešininkai nesugeba atmušti kamuolio ir šis nukrenta ant žemės.
Paplūdimio tinklinio varžybas sudaro trys kėliniai, iš kurių pirmieji žaidžiami tol, kol bus pasiekiamas 21 taškas. Kiekvienai komandai laimėjus po vieną kėlinį, žaidžiamas trečiasis iki 15 surinktų taškų. Kiekviena komanda laikoma laimėjusia, jei taškų skirtumas ne mažesnis nei 2.
Komandos aikštelės pusėmis keičiasi pirmuose dviejuose kėliniuose po kiekvienų pelnytų 7 taškų, o trečiajame kas penkis pelnytus taškus.
Vikiteka

Krikets ir nūjas un bumbiņas komandu sporta veids, kura pirmā dokumentētā spēle norisinājās Anglijas dienvidos 16. gadsimtā. Līdz 18. gadsimtam krikets bija attīstījies līdz vietai, kur tas kļuva par Anglijas nacionālo sporta veidu. Britu Impērijas paplašināšanās noveda kriketu līdz tam, ka to spēlēja aizjūrās un 19. gadsimta vidū norisinājās pirmie starptautiskie mači. Šodien spēles pārvaldes orgānam, Starptautiskajai Kriketa padomei (ICC), ir 104 dalībvalstis.[1] Kriketa nūjas ir gatavotas no koka un visai smagas. Tās ražo arī slavenas sporta preču firmas, piemēram PUMA. Nūjām atšķiras svars, tās nevar būt pārāk smaga, jo grūti vēzēt, un arī ne pārāk viegla, piemēram, nūjas ar korķa slāni ir pat aizliegtas, jo ātrāk vēzējas un bumbiņa labāk no tām atlec. Nūjas rokturi salīdzina ar tenisa raketes rokturi, bet pašas nūjas izmēri ir ļoti ierobežoti, tā var būt tikai 10 centimetrus plata, gandrīz metru gara un mazliet smagāka par kilogramu. Svarīgs arī koks, no kura tās gatavotas (visbiežāk kāda no vītola sugām), turklāt pēc iegādes nūja spēlei vēl pamatīgi jāsagatavo[2].

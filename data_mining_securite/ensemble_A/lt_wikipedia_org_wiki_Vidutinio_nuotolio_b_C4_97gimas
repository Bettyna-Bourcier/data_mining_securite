Vidutinio nuotolio bėgimas – lengvosios atletikos bėgimo rungčių grupė, kurios distancijų ilgis siekia nuo 600 m iki 3000 m. Svarbiausiose varžybose vyksta 800 m, 1500 m ir 3000 m rungtys.


Netradicinė distancija ir dažnai naudojama bėgikų ištvermei patikrinti ilgesnėms distancijoms. 600 m distancijos varžybos vykdomos sezono pradžioje, kol bėgikai specializuojantys 800 m bėgime dar nepasiekė savo tinkamos fizinės būklės.
800 m distancijos bėgimo rungtyje lengvaatlečiai turi įveikti du ratus standartinio 400 m stadiono takeliu. Šis nuotolis visuomet buvo olimpinių žaidynių rungtis. Moterų bėgimas į žaidynės buvo įtraukas 1928 m. vasaros olimpinėse žaidynėse, bet vėliau išbrauktas ir atnaujintas tik 1960 m. žaidynėse, dėl moterų patirto išsekimo įveikiant distanciją.
Tai netradicinė distancija ir dažniausiai vykdoma žiemos sezono vyrų septynkovės varžybose.
Paplitęs nuotolis, kurio metu sportininkas turi įveikti tris ratus ir trys ketvirtąsias rato tradiciniame stadione. Distancija dar vadinama metrine mylia. Pastaraisiais metais ši distancija tapo „pailgintu sprintu“, nes lengvaatlečiai stambiausiose varžybose vidutiniškai ratą įveikia per 55 sekundes. Tokio ilgio trasoje sportininkams yra ganėtinai sunku varžytis psichologiškai, nes šioje distancijoje bėgikai naudoja daug taktinių sprendimų. Tokioje trasoje čempiono vardas dažniausiai užsitikrinamas tik paskutiniuosiuose metruose.
Tarpinis atstumas tarp vidutinio nuotolio ir ilgo nuotolio bėgimų. Standartiniame stadione tokia trasa sudaro pusaštunto rato. Tokios varžybos yra standartinės JAV.
Standartinė kliūtinio bėgimo distancija yra 3000 m. Nuo įprasto bėgimo tokia rungtis skiriasi tuo, kad lengvaatlečiai turi įveikti barjerus ir vandens kliūtį. Ši rungtis įtraukta į IAAF čempionatus ir olimpinę programą.

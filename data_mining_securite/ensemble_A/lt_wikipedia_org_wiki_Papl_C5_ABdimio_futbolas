Paplūdimio futbolas – komandinė sporto šaka, futbolo atmaina. Paplūdimio futbolo veiklą prižiūri FIFA.
Paplūdimio futbolas žaidžiamas paplūdimio smėlio aikštelėje, kuri yra mažesnė negu įprasta futbolo aikštė. Sporto šaka išsivystė Brazilijoje. Žaidžia dvi komandos po 5 žaidėjus (įskaitant vartininką). Žaidimą sudaro 3 kėliniai po 12 minučių. Nuo 1995 m. vyksta FIFA organizuojamas Pasaulio paplūdimio futbolo čempionatas. Nuo 2015 m. paplūdimio futbolas įtrauktas į Europos žaidynių programą.

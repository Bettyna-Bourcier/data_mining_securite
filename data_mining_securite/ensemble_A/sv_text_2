För femtonde året i rad genomfördes Melodifestivalen med deltävlingar på olika håll i Sverige innan en final arrangeras. I deltävlingarna, som det här året arrangerades i 
Göteborg, Malmö, Norrköping och Gävle,[12] tävlade totalt 27 bidrag. Från varje deltävling röstade tittarna vidare två bidrag till finalen samt två bidrag till uppsamlingsheate
t Andra chansen. Från detta uppsamlingsheat kom ytterligare fyra bidrag att röstas vidare till finalen. Därmed innehöll finalen totalt 12 bidrag.

Christer Björkman var programmets exekutiva producent och Anette Helenius var projektledare. Helenius ersatte föregående års projektledare Maria Ilstedt
 samt även projektchef Christel Tholse Willers.

Bidragsuttagningen[redigera | redigera wikitext]
Tävlingsbidragen till årets tävling valdes ut genom tre kvoter:

14 bidrag valdes ut av en urvalsjury efter nationellt inskickade av bidrag (samt eventuellt även från Allmänhetens tävling).
13 bidrag valde Sveriges Television själva ut, genom specialinbjudningar till artister och låtskrivare.
1 bidrag kom från en utvald artist från finalen av tävlingen Svensktoppen Nästa 2015.
Första kvoten avgjordes under september 2015, då en antagning för låtskrivare och 
artister öppnades för att skicka in tävlingsbidrag via Melodifestivalens hemsida. Efter att antagningen hade avslutas hade 2 450 bidrag 
inkommit, vilket var en ökning med 273 bidrag jämfört med året innan. Av de inkomna bidragen hade 1 982 skickats till Ordinarie tävling och 468 till Allmänhetens tävling.
 Sveriges Television tog därefter vid med att gallra fram ett mindre antal bidrag av de inskickade som skickades vidare till en urvalsjury. Denna jury fick sedan i uppgift att välja ut 14 bidrag 
 till tävlingen, vilket skedde genom att den mindre mängden bidrag gallrades ned till 100 stycken innan juryn slutligen gjorde sitt val. Till juryns sista runda lades fem bidrag till, vilka kom från Allmänhetens tävling.

När juryarbetet var över tog Sveriges Television vid och bjöd in artister och låtskrivare till tävlingen. Dessa kompletterades sedan med artister till bidragen som
 urvalsjuryn valt ut och slutligen presenterades hela startfältet vid en gemensam presskonferens den 30 november 2015. Tävlingsbidraget "Himmel för två", som skulle 
 ha framförts av Anna Book, diskvalificerades två dagar före tävlingen började på grund av att det hade varit publicerat offentligt sedan år 2014, vilket bryter mot 
 tävlingens regler. Låten ersattes aldrig och detta främst på grund av tidsbrist.


Ilgo nuotolio bėgimas – lengvosios atletikos bėgimo rungčių grupė, kurios distancijų ilgis siekia nuo 3000 m. Į olimpinę programą įtrauktos trys ilgo nuotolio bėgimo rungtys: 5000 m, 10000 m ir maratonas.


5000 m bėgimo rungtis reikalauja gerų taktinių įgūdžių ir ištvermės. Ruošiantis tokiai distancijai sportininkai per savaitę nubėga 60-200 kilometrų. Jaunimo tarpe rungtį dažniausiai įveikinėja tik vaikinai.
10000 m bėgimo rungtis yra ilgiausia standartinė bėgimo rungtis stadione. Nuotolis reikalauja gerų fizinių duomenų ir ištvermės, todėl šio nuotolio bėgikai dažniausiai dalyvauja ir kroso varžybose. 10000 m įprastai bėgamas tik saugusiųjų profesionalų lygio varžybose.

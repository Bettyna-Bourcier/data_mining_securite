Buzkashi atau Kokpar merupakan sukan tradisional Asia Tengah yang mana pemain yang menunggang kuda cuba mengheret bangkai kambing ke arah gawang. Pada awal-awalnya, pertandingan boleh menelan masa berhari-hari, tetapi dalam versi kejohanan moden ia diberi had masa perlawanan.
Buzkashi dimainkan dalam kalangan suku-suku Afghan (Pashtun), Kazakh, Uzbek, Hazara, Tajik, Kyrgyz, dan Turkmen. Nama sukan ini dalam bahasa Turkik ialah Kökbörü; Kök = "biru", börü = "serigala", iaitu serigala selaku lambang suci kaum-kaum Turkik. Sukan ini juga dikenali dalam bahasa-bahasa Turkik sebagai Ulak Tartish, Kuk Pari, Kök Berü, dan Ulak Tyrtysh. Di rantau Barat, sukan ini (Cirit dalam bahasa Turki) turut dimainkan oleh bangsa Turki keturunan Kyrgyz yang berhijrah ke kampurng Ulupamir di daerah Van, negara Turki dari kawasan Pamir. Di China Barat, bukan hanya terdapat Buzkashi menunggang kuda, bahkan juga yang menunggang yak di kalangan suku Tajik di Xinjiang.[1]
Pertandingan buzkashi biasanya amat sengit. Sebelum diperkenalkannya peraturan rasmi oleh Persekutuan Olimpik Afghanistan, sukan ini biasanya diadili berasaskan peraturan-peraturan seperti dilarang sengaja mencemeti penunggang lain atau menjatuhkan penunggang lain dari kudanya. Penunggnang biasanya memakai pakaian berat-berat serta topi keselamatan sebagai perlindungan daripada cemeti dan kasut pemain lain. Kasutnya mempunyai tumit tinggi yang disambungkan kepada pelana kuda untuk membantu si penunggang bersandar di sisi kuda sambil cuba mengambil bangkai kambing. Perlawanan boleh dilangsungkan selama berhari-hari, dengan ganjaran buat pasukan yang menang yang tidak semestinya berbentuk wang.
Peraturan-peraturan oleh Persekutuan Olimpik Afghanistan:
Peraturan kokpar Kazakhstan mula-mula ditentukan dan dipantau secara rasmi pada tahun 1949. Mulai tahun 1958, kokpar mulai diadakan di hipodrom (balapan kuda). Besar sesebuah padang kokpar bergantung pada bilangan peserta. Peraturan kokpar telah menjalani beberapa perubahan sepanjang sejarah. Antara peraturan modennya adalah:
Adalah juga dilarang untuk menunggang ke arah penonton dan/atau menerima bantuan penonton, begitu juga memulakan perlawanan kokpar tanpa mengangkat sumpah untuk bermain adil.

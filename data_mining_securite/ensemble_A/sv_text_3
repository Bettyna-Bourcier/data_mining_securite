Regelverk[14][redigera | redigera wikitext]
För att få skicka in bidrag till tävlingen behövde man vara folkbokförd i Sverige
 (senast den 1 september 2015) eller samarbeta med minst en svensk medborgare. Endast SVT-anställda 
 (och dess närmaste anhöriga) förbjöds att skicka in tävlingsbidrag. De krav som SVT ställde på bidragen var att endast 
 nyskrivna låtar som aldrig tidigare har offentliggjorts fick skickas in, och låtarna skulle vara mellan 2 och 3 minuter långa. 
 Språkvalet var fritt, men Sveriges Television satte upp en gräns att omkring 10 av 28 uttagna tävlingsbidrag skulle framföras på svenska 
 (siffran landade på totalt 11 stycken). För att vara tävlande artist skulle man vara minst 16 år fyllda senast i maj 2016. Varje framförande fick ha max 8 personer på scenen,
 förinspelad körsång var tillåten (dock att all huvudsång skulle göras live), och varje nummer fick ha med ett liveinstrument på scenen. Sveriges Television har däremot ställt 
 kravet att om vinnarlåten innehåller hela eller delar av de tre sistnämnda sakerna så måste låten kunna arrangeras om till Eurovision Song Contest utan att förändra låten från 
 ursprungsversion. Detta för att Europeiska radio- och TV-unionen förbjuder fler än 6 personer på scenen (per nummer), förinspelad körsång och liveinstrument på scenen i regelverket för ESC.

Sveriges Television hade även detta år som målsättning att minst halva startfältet skulle bestå av bidrag skrivna/komponerade av kvinnliga låtskrivare alternativt
 i kombination kvinnliga och manliga låtskrivare.

På en presskonferens den 17 november 2015 presenterades Gina Dirawi som fast programledare för alla Melodifestivalens sändningar 2016. Dirawi
 blir därmed den första kvinnan att programleda Melodifestivalen tre år. Varje vecka, utom under den andra veckan, finns en (eller två) sidekick(s)
 i form av Petra Mede (deltävling 1), Henrik Schyffert (deltävling 3), Sarah Dawn Finer (deltävling 4), Ola Salo & Peter Jöback (Andra chansen) och 
 William Spetz (finalen).[16] Ursprungligen skulle även Charlotte Perrelli ha medverkat som programledare i deltävling 2, men en vecka innan detta skulle 
 ha ägt rum ändrades hennes roll till att enbart vara en artistisk roll, dvs. hon medverkade i programmet som gästartist istället för som programledare.

Övriga händelser[redigera | redigera wikitext]
Röstningen[redigera | redigera wikitext]
Likt tidigare år finns det två telefon- och SMS-nummer att välja bland. Det ena telefon/SMS-numret kostar 3,60 kronor att ringa/skicka SMS till och det
 avger bara en röst, medan det andra telefon/SMS-numret som kostar 9,90 kronor att ringa/skicka SMS till avger 8,50 kronor per samtal/SMS till Radiohjälpen.
 Det går att ringa och skicka SMS till respektive telefon/SMS-nummer max 20 gånger. Applikationsrösterna är gratis och kan användas upp till fem gånger per bidrag.
 Detta år är det även möjligt att hjärtrösta på alla bidragen även när bidraget inte framförs live i tv-rutan.


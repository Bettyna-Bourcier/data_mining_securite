Bejzbol ili bezbol (engleski baseball) je timski sport u kojem glavni odbrambeni igrač - bacač ili pitcher - nastoji baciti lopticu (isto tako nazvanu baseball) prema svom hvataču (catcheru), dok napadački igrač - udarač ili batter - tu istu lopticu pokušava udariti palicom i izbaciti je van tačno označenog područja kako bi postigao jedan ili više bodova.
Bejzbol je prilično popularan sport, u SAD, Kanadi, karipskim i pojedinim latinoameričkim zemljama te u Japanu.
Od svih bejzbol takmičenja najpoznatija je američka profesionalna liga poznata kao Major League Baseball koja okuplja nekoliko desetaka klubova podijeljenih u dvije podlige - Američku i Nacionalnu. Pobjednici te dvije lige na kraju sezone igraju finale.


Bejzbol je igra između dvije ekipe sa po devet igrača koje vodi menadžer, a igra se na ograđenom igralištu pod nadzorom jednog ili više sudija. Pobjednik je ona ekipa koja na kraju utakmice osvoji više bodova (runs). Bodove može osvajati samo ekipa koja se nalazi u fazi napada, dok ekipa koja se nalazi u odbrani nastoji izbacivanjem trojice napadača doći u fazu napada. Bod se osvoji kad neki od igrača ekipe u napadu na dozvoljeni način osvoji sve četiri obilježene baze.
Igralište ima oblik lepeze u čijem vrhu se nalazi kućna baza (home base). 'Unutrašnje polje' (infield) je dio igrališta koji ima oblik kvadrata u čijim se vrhovima nalaze baze:
Udaljenost između baza iznosi 27,45 m.
'Udaračevo brdo' (pitcher's mound) je brdašce koje se nalazi u sredini unutrašnjeg polja. Na njemu se nalazi 'udaračeva ploča (pitcher's plate) (tanka pravougaona ploča od gume) koji je od vrha kućne baze udaljen 18,30 m.
'Vanjsko polje' (outfield) je dio igrališta između 'faul' (foul) 'linija', a faul linije su produžeci stranica unutrašnjeg polja između kućne i prve baze, odnosno kuće i treće baze.
Unutrašnje i vanjsko polje, uključujući i foul linije, čine 'fer teritoriju' (fair ferritory), dok je ostalo područje 'faul teritorija' (foul territory). Udaljenost od kućne baze do najbliže ograde, tribina ili drugih objekata u fer teritoriji mora biti 76 m ili više, a preporučuje se da bude 98 m po faul linijama i 122 m po sredini igrališta. Iza kućne baze nalazi se 'zaštitna mreža' (backstop), te se preporučuje da ona kao i svi drugi objekti (tribine, ograde i sl.) u faul teritoriji, budu udaljeni najmanje 18 m od najbliže baze.
Utakmica ima 9 'izmjena' (inning). Izmjena je dio utakmice u kojem obje ekipe učestvuju u fazi odbrane i napada. U prvoj je polovini izmjena domaća ekipa u odbrani, a gostujuća u napadu, dok je u drugoj polovini gostujuća ekipa u odbrani, a domaća u napadu. Ekipa se nalazi u u fazi odbrane kada su joj svi igrači s bejzbol rukavicama raspoređeni u igralištu po svojim pozicijama.
Cilj ekipe u odbrani je da izbacivanjem trojice napadača dođe u fazu napada jer se bodovi osvajaju samo u napadu. Cilj ekipe u napadu je da osvajanjem prve, druge, treće i kućne baze, dakle optrčavanjem sve četiri baze osvoji bod (run).
Ekipa se nalazi u fazi napada kada njeni igrači jedan za drugim po unaprijed utvrđenom redoslijedu (line up) izlaze na udaranje, dok ostali igrači svoj red čekaju na klupi. Nakon što dođe na red svih devet igrača, ponovo počinju od prvog.
Ekipa koja je u napadu nastoji osvajanjem sve 4 baze osvojiti bod. U tome ju pokušavaju spriječiti igrači ekipe koja je u odbrani. Napadači počinju napad tako da prvi igrač koji je na redu po line up-u uzima bejzbol palicu i izlazi na udaranje (na početku utakmice to je onaj napadač koji je prvi po line up-u, a u kasnijim izmjenama to je onaj napadač koji je u line up-u prvi iza igrača koji je u prethodnoj izmjeni završio izlazak na palicu (at bat)). U tom trenutku on je 'udarač' (batter) i pokušava osvojiti prvu bazu.
Udarač je napadač koji s palicom zauzima svoju poziciju u napadačevom prostoru. Jedan izlazak na palicu naziva se at bat, te svaki udarač za vrijeme jedne utakmice izlazi više puta na palicu. Izlazak udarača na palicu (at bat) završava:
Udarač postaje trkač (runner) i osvaja prvu bazu bez mogućnosti da bude izbačen kada:
Udarač postaje trkač kada:
Trkač (runner) je napadač koji osvajanjem sve četiri baze nastoji osvojiti bod za svoju ekipu. Uloga trkača završava:
Trkač može osvojiti baze na sljedeće načine:
four balls (četiri loše bačene loptice) dobije prvu bazu, trkač s prve baze pomiče se na drugu bazu),
Odbrambeni igrači u svakom slučaju pokušavaju da udarač, nakon što postane trkač, osvoji što manje baza.
Ekipa u odbrani nastoji izbacivanjem trojice napadača (udarača ili trkača) doći u fazu napada u kojoj će moći osvajati bodove. U odbrani se ne osvajaju bodovi. Ekipa ima devet igrača, pa ih je i devet u odbrani prema tačno određenim pozicijama. Oni su također u line up-u prema kojem će izlaziti na udaranje kada dođu u napad. Uspjeh odbrane ponajviše ovisi o bacaču.
Bacač je igrač odbrane koji baca loptice udaračima. O brzini i preciznosti njegovih bacanja, izmjeni vrsta loptica koje baca (npr. fast, slider, change,...) i izmjeni lokacije loptica (npr. vanjska i niska, unutrašnja i visoka...), ovisi uspjeh udarača. Svaka ekipa mora imati barem pet bacača, a Major League Baseball ekipe imaju i više od deset bacača.
Bacač baca loptice hvataču (catcher) koji zbog opasnosti okrznutih loptica ili loptica bačenih u zemlju mora nositi zaštitnu opremu koja se sastoji od štitnika za noge, prsluka, štitnika za vrat, maske i kacige. Hvatač daje znakove bacaču i vodi ekipu u odbrani.
Ostali igrači u odbrani dijele se na infieldere i outfieldere:
Dozvoljeno je da igrači u odbrani mijenjaju pozicije i do nekoliko puta iako će to najviše biti jednom za vrijeme jedne utakmice, jer su igrači pripremljeni za određene pozicije. Ekipa u odbrani nastoji izbacivanjem tri protivnička napadača doći u fazu napada u kojoj će moći osvajati bodove. Igrači u odbrani su raspoređeni po svojim pozicijama u igralištu i imaju bejzbol rukavice koje im olakšavaju hvatanje loptice.
Udarač (batter) je izbačen kada:
Trkač je izbačen kada:
Sudije su službene osobe lige zadužene za vođenje utakmica u skladu sa službenim bejzbol pravilima. U Evropi se, primjenjuju 'Official Baseball Rules' (službena baseball pravila) izdana od Nacionalnog bejzbol kongresa u SAD-u u godini koja prethodi godini natjecanja. Za odigravanje utakmice dovoljan je i samo jedan sudija, iako ih u pravilu bude više. U World Series (finale američkih profesionalnih liga) sudi šest sudija (glavni sudija, tri bazna i dva u vanjskom polju). Glavni sudija (plate umpire) – nalazi se iza hvatača. Zadaća glavnog sudije je da:
Glavni sudija zove strike (dobru loptu) tako da vikne 'strike' uz pokret rukom, u zavisnosti od njegovog stila. Sudije se stvarno trude da budu prepoznatljivi po svom stilu tako da nema određenog pravila za pokazivanje strike-a (npr. pokazivanje prstom u stranu, pokazivanje šakom u stranu ili prema gore). Kada sudac zove ball (lošu loptu) najčešće ne pokazuje niti ne izgovara ništa, međutim ponekad on kaže catcheru gdje je po njegovom mišljenju bila loptica (niska, visoka, vanjska ili unutrašnja).
Glavni sudija označava count (trenutni omjer strike-ova i ball-ova) tako da prstima lijeve ruke pokazuje broj ball-ova, a prstima desne ruke broj strike-ova. Ukoliko je pitcher 'pun' (što znači da je bacio tri ball-a) sudija to može pokazati i sa zatvorenom lijevom šakom, a ako je udarač pun (što znači da već ima dva strike-a) sudac to može pokazati i sa zatvorenom desnom šakom. Ako su bacač i udarač 'puni' (full count) sudac će to pokazati na način da spoji šake.
Sudija u polju (bazni sudija) je na poziciji bilo gdje u polju od kuda je najbolji pregled igre. Zadaci sudije u polju su da:
Sudija, kako glavni tako i sudija u polju, označava izbacivanje napadača (udarača ili trkača) odnosno osvajanje baze od strane trkača na slijedeći način:
'Balk' je nedozvoljeni pokret pitchera kada su jedan ili više trkača na bazama, u tom slučaju trkači mogu napredovati za jednu bazu.
'Ball' je bacanje koda lopta nije prošla kroz strike zonu i na koje udarač nije zamahnuo.
'Base' (baza)je jedno od četiri mjesta koja mora dotaknuti trkač u nastojanju da osvoji bod.
'Base on balls' je nagrađivanje prvom bazom udarača koji je propustio četiri loptice bačene izvan strike zone.
'Batter's box' (udaračev prostor) je područje u kojem udarač mora stajati za vrijeme udaranja.
'Bunt' je udarena loptica na koju udarač nije zamahnuo, već je namjerno postavio palicu kako bi lopticu samo spustio u polje.
'Cather's box' (hvatačev prostor)je područje u kojem se hvatač mora nalaziti dok bacač ne baci lopticu.
'Dead Ball' (mrtva lopta) je loptica izvan igre zbog legalno nastale privremene odgode igre.
'Double Play' (dupla igra) je igra odbrane u kojoj su izbačena dva napadača u jednoj neprekinutoj akciji, ukoliko nema pogrešaka (errors) između izbacivanja.
'Fair Ball' (fer lopta) je udarena loptica koja se zaustavila u fer teritoriji između kućne i prve baze ili između kućne i treće baze, ili ona loptica koja je najprije pala fair teritoriju iza prve ili treće baze, ili ona loptica koja je, dok je na ili iznad fer teritorije, dotakla sudiju ili
igrača, ili ona loptica koja je, dok je bila iznad fer teritorije, izašla u letu izvan igrališta.
'Fly Ball' (leteća lopta) je loptica udarena visoko u zrak.
'Force Play' (obavezna igra) je igra u kojoj trkač gubi pravo na bazu (mora osloboditi bazu) jer je udarač postao trkač.
'Foul Ball' (faul lopta) je udarena loptica koja se zaustavila u faul teritoriji između kućne i prve baze ili kućne i treće baze, ili ona loptica koja je prošla pored prve ili treće baze po ili iznad foul teritorije, ili ona loptica koja je najprije pala u foul teritoriju iza prve i treće baze, ili ona loptica koja je , dok je na ili iznad foul treitorije, dotakla suca, igrača ili neki objekt koji nije prirodna podloga.
'Ground Ball' (zeemljana lopta) je udarena loptica koja se kotrlja ili odskače po zemlji.
'Illegal Pitch' (ilegalno bacanje)je bacanje prema udaraču dok pitcher nema kontakt.
osnovne noge (pivot foot) s bacačevom pločom, ili ono bacanje koji je izvedeno s očitom namjerom da uhvati udarača van ravnoteže.
'Infiel Fly' je fer loptica (ne uključujući line drive ili pokušaj bunta) koju infielder može uhvatiti s redovnim naporom, kada su zauzete prva i druga baza, ili prva, druga i treća baza, a prije nego su dva auta.
'Inning' je dio utakmice u kojem su se ekipe izmijenile u odbrani i napadu i u kojem su izvedena tri put auta za svaku ekipu.
'Live Ball' (živa lopta) je loptica koja je u igri.
'Line Drive'je udarena loptica koja ide oštro i direktno od palice do odbrambenog igrača bez da dotakne zemlju.
'Out' (aut) je jedno od tri potrebna izbacivanja igrača momčadi u napadu.
'Pitch' (bacanje) je loptica bačena udaraču od strane bacača.
'Play' je naredba sudije da započne igra ili da se nastavi igra nakon dead ball-a.
'Run' (Score) je bod osvojen od strane napadača koji je napredovao od udarača do trkača i dotaknuo prvu, drugu, treću i kućnu bazu tim redoslijedom.
'Run-Down' je akcija odbrane u pokušaju da izbaci trkača između baza.
'Safe' (sejf) je izjava suca da je trkač osvojio bazu.
'Set Position' je jedan od dva dozvoljena stava za bacača.
'Squeeze Play' je izraz kojim se označava akcija u kojoj ekipa, s trkačem na trećoj bazi, pokušava tog trkača pomaknuti na kućnu bazu tj. osvojiti bod na bunt.
'Strike' je dozvoljeno bacanje kojeg je kao takvog dosudio sudija, kada:
'Strike Zona' je prostor iznad kućne baze kod kojeg je gornja granica određena vodoravnom linijom u visini sredine između vrha ramena i vrha hlača, a donja granica vodoravnom linijom u visini koljena. Strike zona treba biti određena kad udarač zauzme stav u pripremi zamaha na bacačevu lopticu.
'Tag' je akcija odbrambenog igrača u kojoj on dotiče bazu svojim tijelom dok sigurno i čvrsto drži lopticu u ruci ili rukavici; ili u kojoj dotiče trkača lopticom, odnosno rukom ili rukavicom u kojoj je loptica, dok lopticu drži sigurno i čvrsto u ruci ili rukavici.
'Time' je izjava sudije o dozvoljenom prekidu utakmice, za vrijeme kojeg je loptica mrtva (dead ball).
'Triple Play' (trostruka igra) je igra odbrane u kojoj su izbačena tri napadača u jednoj neprekinutoj akciji, ukoliko nema pogrešaka između izbacivanja.
'Wild Pitch' (divlje bacanje) je bacanje koje je toliko visoko, nisko ili u stranu od kućne baze da ne može biti uhvaćen redovnim naporom hvatača.
'Wind-up Position' je jedan od dva dozvoljena stava za bacača..


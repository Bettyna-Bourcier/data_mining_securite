Skogskyrkogården är Sveriges största kyrkogård och begravningsplats med 90 000 gravar och ligger i stadsdelen Gamla Enskede i Söderort inom Stockholms kommun. Kyrkogården som invigdes 1920 skapades mellan
 1915 och 1940 av arkitekterna Gunnar Asplund och Sigurd Lewerentz. På den tallbevuxna rullstensåsen om 100 hektar skapade de bägge arkitekterna ett sakralt landskapsrum med flera mindre kapell arrangerade i samspel med naturen.
Själva gravplatserna är ordnade i kvarter inne i tallskogen. Här finns också en minneslund och en monumental kulle samt ett kolumbarium i det fria, för placering av gravurnor.
 Skogskyrkogården förvaltas av kyrkogårdsförvaltningen i Stockholms stad och under sommarhalvåret erbjuds regelbundet guidade turer av Stockholms stadsmuseum. Hela anläggningen räknas som en av den moderna
 arkitekturens viktigaste skapelser.

Eid al-fitr eller id al-fitr (arabiska: عيد الفطر) är den årliga fastebrytandets högtid som avslutar den muslimska fastemånaden ramadan. Högtiden kallas ofta kort 
för eid, vilket betyder "en återkommande lycka eller festglädje". Firandet pågår i upp till tre till fyra dagar, av vilka det är den första dagen som är viktigast.
Ofta jämförs eid al-fitr med den kristna julen, eftersom man vid båda högtiderna bland annat ger gåvor till behövande, presenter till framförallt barn och unga,
 samt att familjebanden, gemenskapen och maten spelar en betydelsefull roll.
År 2008 (1429 efter hijra) började eid al-fitr tisdagen den 30 september. Läs mer…


Allah
Allah (arabiska: الل(info), Allāh) är det arabiska ordet för Gud. Det förknippas huvudsakligen med islam eftersom det är namnet 
på den ende Guden såsom har förkunnats av Muhammed. Ordet används dock även av judar, kristna och bahá'íer i den arabisktalande delen av världen.
Enligt islamisk trosuppfattning finns Gud utanför sin skapelse, bortom tid och rum, men är på samma gång också närmare människan
 "än hennes egen halspulsåder" (Koranen, 50:16).
Allah är enligt traditionen Guds egennamn, i jämförelse med de "99 skönaste namn", vilka betecknar olika attribut som används för
 att beskriva Gud, såsom "den Barmhärtige", "den Helige", eller "den Allsmäktige". Läs mer…

Muhammed (arabiska: محمد, Muḥammad, "den prisade"), född omkring 570 i Mekka, död 8 juni 632 i Medina i nuvarande Saudiarabien,
 är enligt islam Guds (Allahs) sista profet som under en period på 23 år mottagit islams heliga skrift, Koranen, från Gud, genom ärkeängeln Gabriel (Jibril). Muhammed nämns även i den muslimska trosbekännelsen (shahadah): 
 "Det finns ingen gud utom Gud och Muhammed är hans profet". Egentligen, "hans (d.v.s. Guds) budbärare" eller "sändebud", (se nedan).
Muslimer betraktar inte Muhammed som gudomlig, utan som en människa speciellt utvald till att vara Rasulallah, "Guds sändebud". 
Hans ursprungliga tillnamn i Mekka innan han blev profet var al-Amin, "den trovärdige". Vördnaden för Muhammed är inom islam mycket stor
. Omnämnandet av hans namn i skrift eller tal följs traditionellt av frasen SAW, vilken utläses: "Må Guds fred och välsignelse vara över honom." Liknande fraser används också vid omnämnandet av andra 
profeter såsom Abraham (Ibrahim), Moses (Musa) och Jesus (Isa). Läs mer…
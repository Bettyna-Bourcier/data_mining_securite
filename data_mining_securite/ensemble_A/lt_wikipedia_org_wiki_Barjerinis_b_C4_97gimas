Barjerinis bėgimas – lengvosios atletikos rungčių grupė, kurioje sportininkai bėgdami turi šokinėti per barjerus.


Barjerinis bėgimas klasifikuojamas į sprinto ir ilgo nuotolio distancijas. Standartinė sprinto distancija vyrams yra 110 m, o moterims 100 m. Ilgo nuotolio barjerinio bėgimo distancija yra 400 m abiem lytims. Visos šios lenktynės vykdomos pasaulio čempionate ir olimpinėse žaidynėse.[1]
Alternatyviuose renginiuose ir žiemos sezono metu vykdomos kitokių distancijų varžybos. pasaulio uždarų patalpų lengvosios atletikos čempionate vyksta 60 m barjerinio bėgimo rungtis. Tokiose lenktynėse sportininkams reikia įveikti tik penkis barjerus. Taip pat paplitusios alternatyvios 50 m ir 55 m rungtys. Ilgo nuotolio barjerinis bėgimas kartais sutrumpinamas iki 300 m ar 200 m. Tokios distancijos dažniausiai naudojamos mokyklose.
Barjerų aukštis klasifikuojamas į dvi grupes: aukštus ir vidutinio dydžio. Sprinto rungtyse (60, 100, 110) naudojami aukšti barjerai: 106.7 cm vyrams ir 83.8 cm moterims. Ilgo nuotolio bėgime naudojami vidutinio dydžio barjerai, kurie siekia 91.4 cm vyrams ir 76.2 cm moterims. Taip pat naudojami ir žemesni barjerai pasaulio jaunimo čempionatuose ir kituose jaunimo, vaikų ar senjorų lygio varžybose.
Vyrų 110 m distancijoje pirmasis barjeras stovi 13.72 m nuo starto linijos. Kiekviena sekanti kliūtis pastatyta 9.14 m atstumu vienas nuo kitos. Moterų rungtyje pirmasis barjeras stovi už 13 m nuo starto ir kiekvienas nutolęs po 8.5 m. Ilgo nuotolio barjeriniame bėgime naudojami tokie patys atstumai abiem lytims. Pirmoji kliūtinis stovi 45 m nuo starto linijos ir visi 10 barjerų nutolę vienas nuo kito kas 35 m. Trumpesnėse distancijose (pavyzdžiui, uždarų patalpų čempionatuose) atstumai išlaikomi tokie patys, tad skiriasi tik barjerų skaičius.
Estafečių čempionatuose vykdomos barjerinio bėgimo estafetės. Tokiose lenktynėse, skirtingai nei paprasto bėgimo estafetėse, kiekvienas iš keturių komandos narių bėgą priešinga kryptimi, negu įrankį perdavęs komandos draugas. standartinės lenktynės yra 4 × 110 m vyrams ir 4 × 100 m moterims. [2]
